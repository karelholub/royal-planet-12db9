---
title: Nejhorší je nedělat nic
excerpt: >-
  V krizi je čas tou nejcennější komoditou, tak neztrácejte čas a řešte problémy efektivně. Hned.
author: src/data/authors/karel-holub.yaml
date: '2020-12-10'
thumb_image: images/you_had_one_job_just_one_640_10.jpg
image: images/you_had_one_job_just_one_640_10.jpg
template: post
---

Spousta lidí je naštvaná na eshopy, že nestíhají a nedají ani vědět, že objednávka bude zpožděná. Ale my máme takový fofr, že ani nestíháme upravit systém tak, aby upozornění posílal automaticky a na ruční rozesílky prostě nemám lidi. 

Tohle jsem slyšel od kamaráda, který provozuje eshop hezkých pár let, ale takovou situaci jako je letos, ještě nezažil. A co bych to byl za kamaráda, kdybych aspoň trochu nepomohl. 

Rychle jsme připravili šablonu emailu, napojili se na CRM a spustili automatizovaný proces, který si hlídá zpožděné objednávky a odesílá email s vysvětlením, omluvou a upřesněním nového termínu dodání. U zákazníků, kde máme i telefon, je v emailu poznámka, že jakmile bude zásilka vychystaná, dostanou zprávu.

Trvalo to pár hodin a řešení běží. Neumí sice vyřešit všechno, ale aspoň výrazně snížilo počet rozlobených telefonátů na zákaznickou linku.

Chcete řešení i pro váš eshop? Tak se ozvěte, rádi pomůžeme.
