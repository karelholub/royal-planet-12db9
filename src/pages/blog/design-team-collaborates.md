---
title: Zkuste si koupit vlastní auto
excerpt: >-
  Běžte do své prodejny nebo kanceláře pobočkové sítě a zkuste si, jak se u vás nakupuje
author: src/data/authors/karel-holub.yaml
date: '2020-12-24'
thumb_image: images/car.jpg
image: images/car.jpg
template: post
---

Bavil jsem se s majitelem sítě autosalonů renomované značky. 
> "Doba je složitá a konkurence velká. Značka sice pořád táhne, ale je to hodně o komunikaci a musíme si držet každého klienta."

Tak jsem si u nich zkusil koupit auto. A pro jistotu jsem si stejný testík udělal u několika značek a to jak u nových, tak ojetých vozů. 

Vozy v hodnotě 900 tis - 1,3M, skladovky a žádné zvláštní požadavky. Žádné zákeřné dotazy. V podstatě jsem si jen chtěl vyzkoušet, jak hladký prodejní proces umí nastavit a jakou klientskou zkušenost to ve mě zanechá.

Shrnul bych to asi tak - i můj prodejce bot na běhání se o mě stará daleko lépe, než co předvedl personál některých autíčkářů. 

A moje doporučení - inovace, nové služby a produkty mají smysl jen tehdy, když je **přijme a aktivně používá celá firma** od CEO až po recepční. Zkuste si pravidelně projít váš obchodní proces z pohledu klienta. Získáte víc námětů na zlepšení něž za 100 hodin brainstormingů v zasedačce.
